# 24-1. Trigonometry Basics

## Intro. Hook

Ви коли небудь використовували ChatGPT від OpenAI? або Claude від Anthropic? Можливо гугловський Gemini, Grok Ілона Маска або китайський DeepSeek? Усі ці моделі побудовані на основі нейронних мереж, які є складними математичними структурами. Та чи замислювались ви, яким чином ці роботи вміють розуміти і генерувати текст, зображення чи навіть відео? Відповідь на це питання я одразу дати не можу, бо це доволі складно та довго, але можу розповісти про один концепт.

Оскільки комп'ютери працюють з числами, то для того, щоб нейронна мережа могла працювати з текстом, усі слова перетворюють у вектори. Наприклад, ось цей жовтий вектор означає слово "собачка", а цей розовий - "кицюня". Ці слова схожі між собою, тому їхні вектори розташовані близько один до одного. А от слово "добрий" має перперпендикулярний вектор, бо воно не має нічого спільного з тваринами. Слово "злий" має вектор, який спрямований у протилежний бік від "добрий", бо ці слова мають антонімічне значення.

І ось це зараз я дуже спрощено пояснив концепт Cosine Similarity, тобто косинусної подібності. Саме цей концепт допомагає нейронним мережам розуміти, наскільки схожі між собою різні слова, і на основі цього генерувати текст. І для того, щоб зрозуміти, як це працює, потрібно знати трохи тригонометрії.

І насправді тригонометрія трапляється не лише в нейронних мережах, а й у багатьох інших сферах. Наприклад, у комп'ютерній графіці, у фізиці, у навігації, у музиці і багато де ще.

Привіт! Мене звати Денис, я студент Київської Школи Економіки програми Штучний Інтелект. Це новий експериментальний формат відео-лекцій, у якому я не просто нагадаю формули. Я хочу показати, звідки вони беруться і чому працюють, щоб ви могли відчути, що тригонометрія — це не про зубріння, а про розуміння. Мені важливо почути вашу думку: дайте відгук у будь-якому форматі, це допоможе зробити наступні відео ще кращими. Усі корисні посилання та сам код буде в описі цього відео на YouTube.

Отже, нумо розберемося з основами тригонометрії, щоб мати змогу застосовувати ці знання у різних сферах нашого життя.
